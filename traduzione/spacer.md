---
title: SPACER
author: Paul Umbers
licence: CC BY 4.0
---

**SPACER** è un set minimalista di regole di gioco di ruolo per gestire avventure di fantascienza vecchia scuola, ispirato e compatibile con KNAVE creato da Ben Milton. Modificare le regole e creare il proprio emozionante universo fantascientifico è previsto e incoraggiato. Come KNAVE, SPACER presenta:
- Compatibilità con la maggior parte dei giochi in stile OSR. Armi, armature e soprattutto creature e trappole possono essere utilizzate con pochi o nessun cambiamento.
- Veloce da spiegare, facile da gestire. Particolarmente adatto alle partite con nuovi giocatori o one-shot dove la creazione rapida del personaggio e poche regole sono un vantaggio.
- Nessuna classe. Ogni PC è uno Spaziale, un avventuriero che salta la galassia e si trova a suo agio sia nello spazio come sul pianeta, con una borsa piena di tecnologia per aiutarli. Il ruolo di un PC nel gruppo è determinato
in gran parte dall'equipaggiamento che porta con sé e dal suo atteggiamento. 
- Nessuna abilità, tutti i tiri di d20 usano sei abilità standard. Tutti i PC senza le abilità per sopravvivere nello spazio sono già spacciati.
- Opzionalmente solo tiri dei giocatori. Spacer permette agli arbitri di condurre una partita in cui sono i giocatori ad effettuare i tiri. Il passaggio tra il modello tradizionale di tiro condiviso e il tiro dei soli giocatori può essere effettuato al volo.
- Crediti standard. Ogni cosa costa crediti, ognuno è pagato in crediti. Un credito equivale a un pezzo di rame in Knave.
- Licenza Creative Commons Attribuzione 4.0 Internazionale: Sei libero di condividere e adattare questo
materiale per qualsiasi scopo, anche commerciale, a patto che si dia l'attribuzione.

# Creazione del personaggio
1. I PC hanno sei abilità: Forza, Destrezza, Costituzione, Intelligenza, Saggezza e Carisma. Ogni abilità ha due valori correlati: un valore e un bonus.

Per creare un PC, tirate 3d6 per ciascuna delle sue abilità, in ordine. Il più basso dei tre dadi è il bonus di quell'abilità. Aggiungete 10 per trovare il suo valore.

Dopo aver finito di tirare, puoi opzionalmente scambiare i punteggi di due abilità. 

*Esempio: Tirate un 2, 2 e 6 per la Forza. Il dado più basso è un 2, quindi la Forza del tuo PC ha un bonus di +2 e un valore di 12, scritto 12/+2.*

La meccanica del tiro farà partire la maggior parte delle abilità a 11/+1. Il bonus e il valore di tre abilità
aumentano di 1 punto ogni volta che il PC guadagna un livello, fino ad un massimo di 20/+10 al livello 10. Questo pone tutto su un'intuitiva scala di dieci punti ed è inteso a rispecchiare il modo in cui i bonus di attacco, i dadi vita e i tiri salvezza nella maggior parte dei giochi OSR aumentano di circa un punto per livello.

2. Tirate sulle tabelle dell'equipaggiamento iniziale per determinare armature ed equipaggiamento. I PC iniziano anche con un'arma da mischia e una a distanza di propria scelta.

I PC hanno un numero di spazi per oggetti pari al loro valore di Costituzione e gli oggetti che portano devono rientrare negli spazi disponibili. La maggior parte degli oggetti occupa uno spazio, ma alcuni ne occupano di più. Alcuni piccoli oggetti possono essere essere raggruppati in un unico spazio. Chiedete all'arbitro se non siete sicuro.

Le armature hanno un valore di armatura. Annotate questo valore sulla scheda del personaggio con il corrispondente bonus Armatura (sempre 10 in meno del valore). Se il PC non indossa alcuna armatura, il suo valore di armatura è 10 e il suo bonus di armatura è 0.

3. Tirate 1d8 per determinare i punti ferita iniziali e massimi del vostro PC. La velocità di guarigione di un PC è pari a 1d8 più il suo bonus di Costituzione. Notate che il bonus di Costituzione di un PC non viene aggiunto ai suoi tiri di punti ferita. Gli arbitri che non vogliono che i PC iniziali siano così fragili potrebbero permettere che i PF iniziali possono essere ricalcolati se inferiori a 5, oppure che tutti possono iniziare con il massimo dei PF (8).

La loro velocità di esplorazione è di 120 piedi per turno e la velocità di combattimento è di 40 piedi per turno.

4. Inventate o tirate il resto dei tratti del vostro PC, come la loro specie, le abilità, i talenti, l'abbigliamento, virtù, vizi, cibernetica, background e allineamento, usando le tabelle casuali qui sotto. Scegliete un sesso e un nome per il vostro PC.

Tutto questo fa sembrare che il vostro PC sia Umano, questo è il default, ma non è necessario che lo sia. Se l'arbitro permette specie aliene come personaggi giocanti, allora dite semplicemente che il vostro PC è un alieno
e cercate di capire con l'arbitro se abbia qualche abilità speciale che influenza il gioco. Nella maggior parte
dei casi però, tutto questo non farà alcuna differenza per le Abilità del PC e il modo in cui vengono tirate.

*Esempio: Volete giocare un alieno insettoide, qualcosa come una formica delle dimensioni di un uomo. La specie non ha nessuna caratteristica che possa alterare le sue abilità, ma l'Arbitro è d'accordo che il suo resistente esoscheletro fornirà 11/+1 Armatura in combattimento. Il lato negativo è che le sue pinze e mandibole non sono adatte a lavori complicati, quindi l'arbitro decide che tirerete tutti i tiri salvezza di Destrezza che implicano una manipolazione complessa con Svantaggio.*

# Equipaggiamento

Tutti i prezzi sono espressi in Crediti Standard, ogni oggetto occupa 1 spazio a meno che non sia indicato diversamente.


